4 · C. SALLUSTI CRISPI

satis prospera satisque pollens videbatur, sicuti plera·
que mortalium habentur, invidia ex opulentia orta est.
Igitur reges populique finitumi bello temptare; pauci
ex amicis auxilio esse 3 nam ceteri metu perculsi a peri·
culis aberant. At Romani domi militiaeque intenti
festinare, parare, alius alium hortari, hostibus obviam ire,
libertatem, patriam parentesque armis tegere. Post,

ubi pericula virtute propulerant, sociis atque amicis
’ auxilia portabant, magisque dandis qnam accipiundis
beneficiis amicitias parabant. Imperium legitumum‚
nomen imperi regium habebant; delecti, quibus corpus
annis infirmum, ingenium sapientia validum erat, rei
publicae consultabant; hi vel aetate vel curae simili-
tudine patres appellabantur. Post, ubi regium imperi·
um, quod initio conservandae libertatis atque augendae
. rei publicae fuerat, in superbiam dominationemque [se]
convertit, immutato more annua imperia binosque im-
peratores sibi fecere; eo modo minume posse putabant
per licentiam inselescere animum humanum.

7. Sed ea tempestate coepere se quisque [magis]
extollere magisque ingenium in promptu habere. N am
regibus boni quam mali suspectiores sunt, semperque
bis aliena virtus formidolosa est. Sed civitas incredibile
memoratu est adepta libertate quantum brevi creverit;
tanta cupido gloriae incesserat. J am primum juventus,
simul ac belli patiens erat, in castris per laborem usu
militiam discebat, magisque in decoris armis et militari-
bus equis quam in scortisv atque conviviis lubidinem
habebant. Igitur talibus viris non labos insolitus, non
locus ullus asper aut arduus erat, non armatus hostis
formidolosum virtus omnia domuerat. Sed gloriae max-
umum certamen inter ipsos erat3 sic se quisque hostem
ferire, mimum ascendere, conspici dum tale lacinus iace-
ret, properabat3 eas divitias, eam bonam famam mag-
namque nobilitatem putabant; laudis avidi, pecuniae
liberales erant; gloriam ingentem, divitias honestas
volebant. Memorare possem, quibus in locis maxumas
hostium copias populus Romanus parva manu fuderit,
quas urbis natura munitas pugnando ceperit, ni ea res
longius nos ab incepto traheret

 

